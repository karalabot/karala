---
image: /images/uploads/langirt.jpg
title: LANGIRT OYNAMAYI SEVER MİSİN?
date: 2020-02-09T18:39:04.064Z
keywords:
  - ''
---
Çoğumuzun severek oynadığı masa oyunu Langırt, genellikle bir masa üzerine çakılı 8 çubuk ve bu çubukların üzerine takılı futbolcu maketleriyle oynanan oyunun adıdır.

Yaşadığımız topraklarda birkaç sene öncesine kadar yasak olan bu oyunun nasıl ortaya çıktığını hiç merak etmiş miydin?

1900'lü yılların başında, İspanyol anarşist şair Alejandro Finisterre, tedavisi için gittiği Katalonya'da, evlerinden dışarı çıkamayan sakat çocukların da futbol oynayabilmesi için bir masa oyunu tasarlar. Masa tenisinden ilham alarak icat ettiği langırt, hızla dünyaya yayılır ve uluslararası müsabakaları yapılmaya başlanır. Anarşist yoldaşlarının önerisiyle 1937 yılında oyunun telif hakkını alan Finisterre, bu tarihten sonra çalıştığı inşaat işçiliği ve dizgicilik gibi işleri bırakıp hayatını langırt oyunuyla kazanmaya başlar.

İberya Devrimi'ne katılan ve hava saldırılarında yaralanıp topal kalan Finisterre, bundan 13 yıl önce, 87 yaşındayken yaşamını yitirdi. Özgür ve mutlu bir topluma olan inancıyla hafızalarımızda yaşamaya devam ediyor.

"Ben gelişime inanıyorum; mutluluktan, barıştan, sevgi ve adaletten inşa edilmiş bir topluma olan isteğe ve bu isteğin bir gün gerçekleşeceğine inanıyorum!"

Alejandro Finisterre (Alejandro Campos Ramirez)
