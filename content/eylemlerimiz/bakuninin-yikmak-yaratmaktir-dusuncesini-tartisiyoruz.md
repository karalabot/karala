---
image: /images/uploads/bakunin.jpg
title: Bakunin'in Yıkmak Yaratmaktır Düşüncesini Tartışıyoruz
date: 2020-02-12T15:09:39.649Z
tags:
  - bakunin etkinkik
  - bakunin
  - mikhail bakunin
  - yıkmak yaratmaktır
  - almanyada gericilik
keywords:
  - ''
---
19.yy devrimci hareketler ve anarşizm tarihinin en önemli isimlerinden biri olan Mikhail Bakunin’in hayatı (1814-1876) tabii ki barikatlar ve ayaklanmalarda geçti. Çarlık Rusyası'nda kısa bir dönem sürdürdüğü askerlik mesleğini bırakarak felsefe okumak ve kendi devrimini bulmak için gittiği Moskova ve Berlin’de devrimci fikirlerle tanıştı. Daha sonra Paris’e gitti ve orada anarşizm fikrini şekillendirmede ona yardımcı olacak Proudhon ile tanıştı. 1848 Devrimi'ne katıldı, daha sonrasında günümüzde de konuşulmasını sağlayan tutumuyla devrimci harekette tanındı. 1849 Dresden İsyanı'na katıldı, orada tutuklandı ve ölüm cezasına çarptırıldı. Çarlık Rusya’ya teslim edildi, 1855’te, daha sonradan kaçmayı başaracağı ve oradan Japonya, ABD ve sonunda İsviçre’ye ulaşacağı Sibirya’ya gönderildi. Bakunin’in de ön planda olduğu 1870 Lyon ayaklanması, 1871’deki Paris Komünü’ne örnek olacaktı.\
\
1876’da yaşamını yitiren Bakunin’in ünü daha çok katıldığı isyanlar, arkasında durduğu barikatlar ve devrimci tavrından kaynaklıydı. Peki Bakunin’in devrimci tavrının, barikatlardaki ve isyanlardaki o bitmek bilmez enerjisinin kaynağı neydi? Bakunin ve yoldaşları devrimci anarşist mücadelelerini neye dayanarak örüyor ve bu kadar dirayetli bir şekilde karşı koyabiliyorlardı? Karşılarında koskoca bir dünya varken, savunduklarını nasıl korkusuzca haykırabiliyorlardı? Bu etkinlikte, tam da bu sorularının cevabını konuşmamıza imkan verecek ve Bakunin’in felsefi dünyasını anlamamızı sağlayabilecek “Yıkmak Yaratmaktır” düşüncesini ve bu düşüncenin anlatıldığı Almanya’da Gericilik metnini okuyor, konuşuyor, tartışıyoruz.\
\
Tarih: 22 Şubat Cumartesi\
Saat:16.00\
Adres: Meşrutiyet Mahallesi Konur Sokak 53/10
