---
image: /images/uploads/ana.jpg
title: Bakunin'in Yıkmak Yaratmaktır Düşüncesini Konuştuk
date: 2020-02-23T08:12:13.004Z
keywords:
  - bakunin yıkmak yaratmak
  - diyalektik
  - negatif diyalektik
  - almanyada gericilik
---

Karala ve Anarşist Gençlik olarak dergimizin bürosunda gerçekleştirdiğimiz çalışmaların ikincisinde Bakunin'in Yıkmak Yaratmaktır düşüncesi üzerinden felsefi ve politik yaşamı üzerine bir aktarım gerçekleştirdik. Devrimci anarşist Mikhail Bakunin, diyalektik felsefesine getirdiği negatif yorumuyla daha 1840'ların başında derin bir içgörüyle dönemin başarılı bir analizini yapmış ve geleceği çok açık bir şekilde öngörmüştü. Yazdığı "Almanya'da Gericilik" isimli metni Türkçe'ye ilk defa tam haliyle çevirdik ve bir önsözle broşür halinde yayınladık. İlk olarak sözü alan Şeyma yoldaşımız Bakunin'in hayatı ve devrimciliği hakkında önemli noktaları belirttiği bir kronoloji çıkardı. Halk özgürlük hareketlerinde devletsizlik fikrinin savunusu bağlamında tarihi bir önemi olan Bakunin aynı zamanda federasyon fikrinin de en açık savunucularındandı. Sonrasında konuşan Burak yoldaşımız biraz daha metne ve Bakunin felsefesine yoğunlaştı. Yazıdaki fikirlerinin, Bakunin'in düşünsel dünyası içerisinde her zaman tazeliğini koruyan bir zemin olarak kaldığını vurgulayan yoldaşımız güncel örneklerle de anlatımını sürdürdü. Soru cevap kısmının ardından etkinlik sonlandırıldı.

![](/images/uploads/1.jpg)

![](/images/uploads/3.jpg)

![](/images/uploads/2.jpg)


