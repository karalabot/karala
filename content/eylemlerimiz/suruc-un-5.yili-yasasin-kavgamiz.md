+++
date = 2020-07-20T21:00:00Z
image = "/images/uploads/1-2020-07-23.jpg"
title = "Suruç'un 5.Yılı: Yaşasın Kavgamız!"

+++
Devlet ve Işid işbirliğiyle 20 Temmuz 2015'te gerçekleştirilen Suruç Katliamı'nın üzerinden tam 5 yıl geçti. 5 yıl boyunca her yıl 20 Temmuz'da devletin katil olduğunu haykırmak, Suruç'ta katledilen 33 devrimcinin kavgasını büyütmek, "Kavganız Kavgamız" demek için devrimciler sokaklara çıktı. Bu yıl da kavganın bu geleneği bozulmadı.

"Suruç için Adalet Herkes için Adalet" diyen Gençlik Örgütleri, Ankara ve İstanbul'da sokaklara çıkarken, karşılarında polis terörünü buldular.

Kızılay Meydanı'nda toplanarak Güvenpark'a yürüyüşümüz sırasında polisin işkenceye dönüşen saldırısında 9 yoldaşımız gözaltına alındı. Bu saldırıya karşılık Konur Sokak'ta bir yürüyüş gerçekleştirdik. Burada da 2 yoldaşımız işkenceyle gözaltına alındı. Katliamın 5. yılında Ankara'da toplam 37 kişi gözaltına alındı.

Gözaltına alınanlar polis arabalarının bagajlarında dörder kişi saatlerce nefessiz bırakıldı. 1 yoldaşımız kafa travması, 2 yoldaşımız kaburga kırığı, 1 kişi de kol kırığı şüphesiyle hastaneye kaldırıldı. 1 yoldaşımıza kısmi yüz felci teşhisi kondu. Katillerin saldırıları hastane koridorlarında da devam etti. Bilkent Şehir Hastanesi'nin özel güvenlikleri kafa travması şüphesiyle işlemleri süren yoldaşlarımıza saldırdı. 

20 Temmuz 2015'te yüreklerinde yeni bir dünyayla Kobane'ye doğru yola çıkan 33 anarşist ve sosyalist devrimci, devlet ve Işid tarafından katledildi. Suruç'ta katledilenler, bu topraklarda özgürlük kavgası verenlerdi.

Kızılay Meydanı'na Kobane Direnişi'nin zaferini selamlamak için "Beraber Savunduk Beraber İnşa Edeceğiz" şiarıyla yola çıkan 33 düş yolcusunun bizlere bıraktığı direniş mirasıyla çıktık. Yoldaşlarımızı katledenler, aynı amaçla, hayati kasıt derecesinde işkenceler uyguladı. Bu işkencelere sloganlarımızla, direnişle, kavgayla karşı koyduk. 33 düş yolcusunun kavgasını Kızılay Meydanı'nda sürdürdük. Bundan sonra da aynı inatla, aynı kararlılıkla, aynı dirençle mücadelemize devam edeceğiz. Kavgayı büyüttükçe kazanıyoruz, kavgayı büyüttükçe kazanacağız.

İstanbul'da da yoldaşlarımız tüm Kadıköy sokaklarını direniş alanına, kavga meydanına çevirdiler. İstanbul'da da 52 kişi gözaltına alındı.  Katliamın 5. yılını geride bırakırken, coğrafyanın dört bir yanında sokaklara çıkan, kavgayı büyüten tüm devrimcileri selamlıyoruz.

Suruç'ta katledilenlerin yolculuğunu, 5 yıldır özgürlük kavgasını adalet mücadelesiyle birleştirerek sokaklarda sürdürüyoruz. 5. yılda da bütün sokakları direnişle doldurduk. 33 düş yolcusunun mücadelesini sürdüreceğiz. Yaşasın Kavgamız!

![](/images/uploads/2-2020-07-23.jpg)

![](/images/uploads/3-2020-07-23.jpg)

![](/images/uploads/4-2020-07-23.jpg)

![](/images/uploads/5-2020-07-23.jpg)

![](/images/uploads/6-2020-07-23.jpg)

![](/images/uploads/7-2020-07-23.jpg)

![](/images/uploads/8-2020-07-23.jpg)

![](/images/uploads/whatsapp-image-2020-07-20-at-18-00-55-2020-07-23.jpeg)

![](/images/uploads/serbest-2020-07-23.jpg)